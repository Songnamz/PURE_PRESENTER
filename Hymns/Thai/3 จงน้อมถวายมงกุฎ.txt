3 จงน้อมถวายมงกุฎ

1.จงน้อมถวายมงกุฎ
แด่พระบุตรบนบัลลังก์
เสียงเพลงสวรรค์กึกก้องจงฟัง
ดังกลบเสียงเพลงอื่นใด

จิตเอยลุกขึ้นร้องเพลง
ครื้นเครงเรื่องพระผู้ไถ่
ผู้เป็นอดุลราชาเกรียงไกร
เรื่อยไปเป็นนิจนิรันดร์

2.ทรงเป็นเจ้าแห่งความรัก
จงดูหัตถ์พักตร์กายา
เป็นแผลฉกรรจ์แต่มองจากฟ้า
เป็นแผลสง่าตรึงใจ

ไม่มีเทพในเบื้องบน
ทนมองดูพระองค์ได้
ได้แต่รู้สึกอัศจรรย์ใจ
ในความรักอันล้ำเลิศ

3.ทรงเป็นเจ้าแห่งสุขสันต์
หัตถ์ท่านนั้นทรงฤทธา
ห้ามสงครามทั่วไปในทิศา
กลายมาสรรเสริญอ้อนวอน

แผนดินพระไม่รู้สิ้น
ทุกถิ่นพระบทจร
เกิดเป็นบุปผาสวรรค์สุนทร
กำจรสุคนธ์รวยริน

4.ทรงเป็นเจ้าแห่งสวรรค์
เป็นเจ้าแห่งกาลเวลา
ผู้สร้างดาราเวหาฟ้าดิน
เกินข้าฯถวิลจินดา

เชิญมาเถิดพระผู้ไถ่
เพราะทรงบรรลัยเพื่อข้าฯ
ข้าฯจะสรรเสริญไม่มีสร่างซา
ตลอดเวลานิรันดร์
